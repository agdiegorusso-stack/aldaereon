4.1: L'Avvicinamento a Lorkan

L'aria si faceva sempre più rarefatta mentre Lyra, Kael ed Eldric avanzavano lungo il sentiero di montagna che conduceva a Lorkan. Il cielo si tingeva di un grigio plumbeo, mentre le mura bianche della città si stagliavano in lontananza.

Il regno di Lorkan si estendeva ai piedi di alte montagne, avvolto da un silenzio innaturale. Schiere di guardie pattugliavano la strada, uccidendo mostri e selvaggina che trovavano nelle sue vicinanze. Nonostante i disastri che stavano sconvolgendo il mondo di Aldarion, la città sembrava ancora intatta, quasi indifferente al caos che si stava scatenando fuori dalle sue mura.

A destra del sentiero un gruppo di persone fuggiva disperatamente, lasciando alle spalle le loro case in fiamme. Alcune di loro erano ferite, altre piangevano, tutte con lo sguardo di terrore negli occhi.

A sinistra un mostro emergeva dalle profondità della terra, la sua pelle squamosa e nera, gli occhi rossi che brillavano nella penombra. Il mostro si lanciò verso il sentiero, ma il gruppo riuscì a evitarlo per un soffio. "Cosa diavolo è?" chiese Lyra, la voce tremante.

"Un Khra'drix," rispose Kael, la sua spada già sguainata. "Creature delle profondità, evocate dal caos. Sono pericolosi, ma visto che non ci hanno visti ora non sono il nostro principale problema."

Il gruppo proseguì avanzando faticosamente attraverso il paesaggio devastato. La terra era piena di crepe, e il sentiero era sempre più stretto e pericoloso. A ogni passo sembrava che il mondo attorno a loro stesse crollando.

"Non possiamo continuare così," disse Lyra, la sua voce stanca. "Dobbiamo trovare un modo per superare questo caos."

"Lo troveremo," rispose Kael, la sua determinazione palpabile. "Sfruttate ogni apertura per passare, manteniamo un profilo basso e state pronti ad alzare la guardia in caso di attacco."

Lyra, Kael ed Eldric si avvicinavano all'ingresso della città, i loro passi rapidi e silenziosi. Con le nubi temporalesche sopra le loro teste, ogni secondo che passava la sensazione di essere osservati aumentava. Lorkan era un centro di potere magico, ma anche di intrighi, e nessuno sapeva chi fosse davvero un alleato in quel luogo.

"Questo posto non mi piace," mormorò Lyra, con una punta di nervosismo nella voce, stringendo la mano intorno all'elsa del pugnale che portava sempre con sé.

"Non è fatto per piacere" rispose Kael con uno sguardo cupo. "Qui tutto si basa sul controllo. La magia, il potere, persino le persone: sono strumenti, usati per uno scopo preciso. Non illuderti che troveremo amicizia o compassione."

Le parole di Kael lasciarono un silenzio pesante tra loro, mentre avanzavano ancora un po' sul sentiero, sempre più vicini alle mura marmoree della città. Eldric osservava Kael con sospetto, il volto segnato dalle lotte passate e dalla fatica della loro ultima battaglia. I suoi pensieri erano però altrove, rivolti a un amico che sperava potesse ancora offrirgli un aiuto.

Eldric non riusciva a scacciare la sensazione di pericolo, e si sforzò di concentrarsi sul vero obiettivo: trovare il suo amico Invictus. "Invictus," mormorò infine, quasi parlando tra sé e sé. "È lui che ci serve. Il piano è trovarlo."

Lyra sentì il nome e si voltò verso di lui. "Chi è Invictus? Perché è così importante?"

Eldric sospirò abbassando lo sguardo per un istante. "Un tempo eravamo amici... stretti come fratelli. Invictus è uno dei più potenti maghi del regno, e il più grande studioso dei Cristalli che abbia mai conosciuto. Se qualcuno conosce i segreti nascosti nelle profondità della magia di Aldarion, è lui. Ma..." esitò per un istante. "Da quando è entrato al servizio di Valerius, è cambiato. Più riservato, più distaccato. Spero solo che l'uomo che conoscevo esista ancora."

Kael sbuffò leggermente; un sorriso amaro sfiorandogli le labbra. "Ti aiuteremo, ma se fossi in te non mi affiderei a un'ombra, Eldric. Gli uomini cambiano, specialmente quando sono immersi nel potere di Valerius."

Eldric lo fulminò con lo sguardo. "Meglio un'ombra di un angelo caduto, non credi? Invictus ha ancora qualcosa da offrire. E se anche avesse ceduto a Valerius, so che il suo spirito non è completamente perduto."

Kael alzò le spalle. "Cercheremo pure il tuo Invictus, ma non penso riusciremo a scoprire qualcosa. Non dimenticare che Valerius è un maestro di manipolazione. Tutto ciò che tocca diventa suo."

Il regno di Lorkan era governato da Re Valerius, un uomo tanto potente quanto misterioso. Famoso per aver accumulato enormi quantità di magia dai Cristalli Eterni, Valerius non era noto per la sua clemenza. Kael conosceva bene questo luogo e il suo sovrano, e quel pensiero lo infastidiva. Molto tempo prima, aveva servito Valerius come Deva, ma la sua caduta aveva reso tutto più complicato. Si ricordava di quando, senza scrupoli, fece scuoiare un detenuto per via di una scommessa persa, o quando avvelenò i suoi stessi sudditi per testare una potente pozione.

"Re Valerius sa cosa sta succedendo là fuori," continuò Kael, con lo sguardo fisso davanti a sé. "Non ci accoglierà come amici, ma è abbastanza astuto da capire che può utilizzarci come pedine e se pensa di trarne giovamento, ci aiuterà."

Lyra sbirciò verso di lui, cercando di leggere oltre l'apparente distacco nei suoi occhi. "Che cosa intendi dire, Kael? Come fai a conoscere così bene Valerius?"

Kael rimase in silenzio per un momento, il suo volto velato da un'ombra di rancore. "Diciamo solo che una volta... servivo a Lorkan," rispose infine, con un tono che lasciava intendere quanto fosse disprezzato quell'antico legame. "Ma è stato molto, molto tempo fa. Ora non è più importante."

Eldric, tuttavia, non era disposto a lasciare cadere la questione. "Servivi a Lorkan? Come potevi essere così pazzo da servire un re come Valerius? E poi parli male di Invictus? Tu stesso eri suo servo!"

Eldric, ancora scosso dagli eventi precedenti e dalla sua lotta per controllare la maledizione del lupo mannaro, osservava il castello di Lorkan con occhi sospettosi. "E pensi davvero che ci farà entrare senza problemi? Valerius non sembra il tipo di re accogliente che fa entrare tutti nel suo regno. Avevo proposto discrezione, di entrare di soppiatto."

Kael non rispose immediatamente, e l'indifferenza nel suo sguardo parve provocare Eldric ancora di più.

"Kael vuoi rispondere?"

Kael esitò, come se stesse decidendo se condividere o no il suo passato. "Ero giovane, ambizioso e credevo di poter cambiare le cose dall'interno. Valerius mi promise potere e conoscenza, e all'epoca sembrava l'opportunità perfetta. Ma presto mi resi conto che il prezzo da pagare era troppo alto."

"Quale prezzo?" chiese Lyra, incuriosita.

"La libertà" rispose Kael con un sorriso amaro. "La libertà di scegliere, di vivere, di essere. A Lorkan, ogni azione è dettata da Valerius. Ogni decisione, ogni respiro, è sotto il suo controllo. E io, come Deva, ero il suo strumento più fedele."

"Come hai fatto a lasciare?" chiese Lyra; la curiosità dipinta sul suo volto.

Kael si fermò guardando le mura di Lorkan in lontananza. "È una storia lunga, ma posso dirti che non è stato facile. Valerius non lascia andare facilmente ciò che considera suo. Ma io... io dovevo uscire. Dovevo scoprire chi ero al di fuori delle mura di Lorkan."

"Valerius Sa come giocare con le persone, come farle danzare al suo ritmo. E io, all'epoca, ero un suo strumento perfetto. Ma poi... poi ho scoperto la verità. Ho scoperto cosa realmente volesse da me, da tutti noi."

"Che cosa?" chiese Lyra con voce appena udibile.

"Purtroppo il mio giuramento ancora mi obbliga a non poterne parlare, se lo facessi morirei seduta stante."

Eldric, molto stizzito replicò: "Non mi importa nulla del tuo passato, ti ho chiesto come faremo a entrare senza problemi! È meglio entrare di nascosto! Magari con un incantesimo di occultamento. Tu sei un Deva, puoi occultarti come vuoi!"

Infine Kael replicò fissandolo con irritazione: "Se ti dico che non si può fare, non si può fare. Per parlare con uno dei suoi sudditi, dobbiamo chiedere la sua autorizzazione o la persona semplicemente non ti vedrà. Non importa chi sia, se un mago potente, un tuo amico o il re del mondo, infiltrarsi in quel modo non farà che creare problemi. Vuoi che non ci scopra con un trucco così banale?"

Eldric strinse la mascella. "Quale sortilegio è mai questo! Così potente da soggiogare un intero regno! Non possiamo fidarci di un piano così bizzarro! Vi è modo di spezzare l'incantesimo?"

Kael ribatté sbeffeggiandolo: "È un incantesimo supremo! Se sei così capace, fai pure."

Eldric rimase pietrificato: "Un... Un incantesimo supremo? Ma... come fa Valerius ad avere la protezione di un Dio?"

A Kael non piaceva ripetersi, ma continuò: "Non posso dirtelo perché anche io sono vincolato al silenzio. Appurato che tu abbia capito in che guai siamo... Hai ragione, potrebbe non farlo, potrebbe non aiutarci, ma ti ripeto che non c'è altra alternativa per incontrare Invictus. Il mio piano è l'unico che possa funzionare."

Lyra cercò di intervenire, consapevole della tensione tra i due, ma Eldric era troppo adirato per fermarsi. "Sai cosa penso? Che stiamo andando da un re il cui potere è secondo solo alla sua spietatezza, e io non so nemmeno da che parte stai, Kael. Come puoi aspettarti che ci fidiamo di te? Cosa ne so che questo non sia solo un piano per ritornare nelle grazie del re? Magari consegnandoci come schiavi? Io non ci sto, proverò a modo mio!"

Un'ombra passò sul volto di Kael, e il suo sguardo divenne ancor più freddo. "Non è la fiducia che devi concedermi, Eldric. Solo la tua capacità di distinguere un nemico da un alleato. E fino a prova contraria, sto combattendo la tua stessa battaglia."

Lyra, con un gesto pacato, posò una mano sulla spalla di Eldric per calmarlo. "Lasciamo perdere, Eldric. Siamo già in viaggio, e Lorkan è davanti a noi. Dobbiamo lavorare insieme, almeno finché non sapremo di più."

Eldric con un gesto violento spinse Lyra lontano da lui: "Levati, non toccarmi, nessuno può! Fai come vuoi, io proverò per la mia strada, tu vai con il pennuto a cui è partito il cervello."

Eldric si allontanò e Lyra non sapeva che fare. Se continuare con Kael o andare verso Eldric: un turbine di emozioni le saltava nella testa. Alla fine decise di fare la cosa che riteneva in cuor suo meno pericolosa: rimase con Kael.

4.2 L'ingresso in città

Il sole cominciava a scendere dietro le montagne, tingendo il cielo di un arancione cupo. I contorni di Lorkan diventavano sempre più chiari, e le mura sembravano irradiare una luce spettrale, quasi come se fossero impregnate della magia oscura che Valerius tanto adorava.

Mentre varcavano il confine tra il mondo esterno e la città di Lorkan una sensazione di vertigine li colse per un attimo, come se la realtà si fosse leggermente piegata Il suolo sotto i loro piedi sembrava ondeggiare, e le mura alle loro spalle si richiudevano lentamente, come un'ombra che inghiotte la luce Era come se Lorkan non appartenesse completamente a questo mondo, sospesa tra il regno della magia e una dimensione più oscura e imperscrutabile.

Le porte della città si stagliavano davanti a loro, enormi strutture in pietra color smeraldo, incastonate di rune che brillavano di una luce azzurra e fredda. Il gruppo percepì una lieve pressione nell'aria, un senso di oppressione che aumentava man mano che si avvicinavano. Le rune sulle mura sembravano emanare un mormorio appena percettibile, come se fossero vive e stessero osservando ogni loro passo. Il portale stesso dava una sensazione di distacco dalla realtà, come se, attraversandolo, lasciassero indietro una parte di sé.

Davanti a loro, un gruppo di guardie dall'aspetto austero e impassibile li attendeva, e il loro volto non tradiva alcuna emozione. Le loro armature scintillavano di rune magiche, e i loro sguardi freddi esprimevano solo una cosa: nessuna fiducia verso gli estranei.

"State entrando nel regno di Lorkan," annunciò una delle guardie, con una voce profonda e minacciosa. "Alt! Palesate il vostro scopo! Siete guerrieri o commercianti? Per quale motivo volete entrare?"

Kael avanzò di un passo, e la sua presenza si fece improvvisamente più intimidatoria. "Siamo qui per parlare con Re Valerius," disse, con un tono che lasciava trasparire la sua determinazione. "Affari urgenti riguardanti il futuro del suo regno e del mondo intero."

Le guardie lo scrutarono con disprezzo. Una di loro scattò indietro, quasi con un brivido. "Kael il Putrido! Non hai il diritto di stare qui!" Il tono di disgusto nella sua voce era evidente, e gli occhi si fecero gelidi mentre lo fissava.

Kael trattenne la rabbia, ma i suoi occhi scintillarono di un'intensità oscura. "Se non ci lasciate passare, potreste mettere in pericolo il re stesso. È una questione di vita o di morte."

Le guardie si scambiarono uno sguardo incerto, poi, con riluttanza, fecero un passo indietro. "Seguiteci," disse infine una delle guardie, con tono sospettoso. "Ma sappiate che ogni vostro movimento sarà osservato e registrato e inviato alla Omnemoria."

"Cos'è la Omnemoria?" domandò quasi sussurrando Lyra a Kael.

"Ogni suddito è connesso mentalmente a Valerius: ogni cosa che vedono loro, lui la vede; ogni passo viene registrato, ogni parola è contenuta in questo database infinito di dati all'interno della mente di Valerius. Questa è la Omnemoria."

Il gruppo attraversò le imponenti porte della città e si ritrovò nelle strade di Lorkan. Ogni passo rimbombava sulle strade deserte, rotto solo da qualche eco lontano che sembrava provenire da nessuna direzione precisa. Gli edifici, tutti simili tra loro, erano spogli di dettagli, come se ogni traccia di vita fosse stata cancellata. A differenza di altre città, qui mancavano i suoni della vita quotidiana; solo il sussurro freddo della magia riecheggiava in quel silenzio immobile.

Lyra osservava tutto con attenzione, cercando di cogliere i dettagli di una città che sembrava sospesa in una bolla di magia. Le pareti lungo le strade erano ornate da antiche rune incise nel marmo, consumate dal tempo ma ancora pulsanti di energia. Alcune brillavano di una luce intermittente, come cuori di pietra ancora vivi, altre sembravano assorbire la luce attorno, annerendo l'aria come se fossero voragini magiche. Ogni runa, per quanto silente, sembrava trattenere un segreto.

Mentre marciavano, Lyra si rese conto che i pochi passanti non camminavano mai vicini tra loro, mantenendo una distanza che sapeva quasi di paura o diffidenza. Ogni tanto un sussurro si alzava da qualche angolo, parole confuse, mai abbastanza chiare da comprendere, che si dissolvevano nell'aria come se anche il suono temesse di disturbare la quiete innaturale di Lorkan. La città era percorsa da una tensione invisibile, come se ogni abitante fosse costretto a rispettare un silenzio imposto da un'autorità invisibile e assoluta.

Lyra tentò di interagire con alcuni passanti: un saluto qui, un sorriso là. Nessuno rispose. Gli sguardi erano spenti, le movenze lente e automatiche. Una sottile inquietudine si insinuò nel suo cuore. Un uomo passò davanti a Lyra, sguardo perso, e, senza nemmeno guardarla, sussurrò tra sé parole incomprensibili. Quando lei lo sfiorò, l'uomo ripeté lo stesso gesto, identico e meccanico, come bloccato in una sequenza infinita. La pelle dei passanti sembrava quasi spenta, come se la vita fosse stata assorbita da una forza invisibile, lasciando solo involucri vuoti.

"Non ti sembra strano?" sussurrò Lyra a Kael, abbassando la voce. "Tutto questo... sembra irreale, come un mondo a parte."

Kael sentì le sue parole e annuì leggermente, ma non disse nulla. Il suo sguardo si fece più cupo, mentre attraversavano le strade piene di persone che non prestavano attenzione a nulla e a nessuno.

Valerius aveva costruito un regno basato sul controllo totale, e i suoi asserviti sembravano solo ombre prive di volontà. I cittadini di Lorkan, che un tempo potevano essere stati individui con speranze e paure, ora apparivano vuoti, come marionette in una recita senza fine.

Lyra tentò di stemperare un po' la tensione che aveva addosso. "Chissà cosa direbbe Eldric se fosse qui..." sussurrò, imitando la sua voce. "Lyra, non mi piace per niente. Valerius potrebbe aver stregato l'intera città, piegando le menti degli abitanti al suo volere. È pericoloso."

Kael, che camminava davanti, la sentì e sorrise. "Lyra, il controllo di Valerius non è solo fisico. È mentale, emotivo. Chi entra a Lorkan spesso perde una parte di sé. È il prezzo da pagare per vivere sotto la sua protezione. È bene che tu esprima queste emozioni: più ne butti fuori, meno sarai sotto il suo controllo. Lui vive assorbendo emozioni. Una volta che le finirai, diventerai come questi abitanti e non vorrai fare altro che stringere un patto con lui. Possiamo rimanere qui solo per poco tempo."

Lyra rabbrividì. "Hai detto sotto la sua protezione... a me sembra più dentro la sua prigione!"

"Per Valerius non c'è differenza," rispose Kael, freddamente. "Per lui, ognuno è solo un tassello da muovere sulla sua scacchiera."

Mentre avanzavano verso il palazzo reale, le strade si facevano sempre più ampie e silenziose. Gli edifici, costruiti in marmo bianco e grigio, si innalzavano su entrambi i lati come sentinelle immobili, e le luci delle torce che rischiaravano il cammino gettavano ombre danzanti, rendendo l'atmosfera ancor più irreale.

l'imponente palazzo reale era una costruzione di marmo pallido e cristalli che brillavano come stelle fredde e distanti, immerse nel cielo nero. Le colonne che sostenevano il palazzo si innalzavano come alberi millenari, incastonate di simboli arcaici che raccontavano di epoche remote, di leggende sepolte e di un potere antico come le montagne stesse. Qui, la magia non era solo percepibile; era un mormorio costante, un'eco sommessa che rimbombava nelle ossa, un richiamo che invitava e al tempo stesso minacciava chi osava avvicinarsi troppo.

Le guardie che li stavano scortando si fermarono davanti a un uomo massiccio in armatura di bronzo annerito. Il Comandante Varek si ergeva come una fortezza umana, le spalle larghe e la postura militare perfetta di chi aveva passato decenni sui campi di battaglia. Il suo volto era segnato da cicatrici che parlavano di troppe guerre, e i suoi occhi grigi avevano quella durezza di vetro che caratterizzava i veterani che avevano perso troppo per la causa.

"Fermi," disse con voce roca, una mano sul pomello della spada. "Nessuno passa senza l'autorizzazione diretta della Solar." Ma mentre parlava, qualcosa tremolò nel suo sguardo quando fissò Kael - un'ombra di dubbio, un momento di esitazione che parlava di ordini che iniziavano a pesargli sulla coscienza.

Varek aveva servito Valerius per venticinque anni, aveva perso moglie e figli in una battaglia per espandere i domini del re, e solo la sua lealtà assoluta lo aveva tenuto in piedi attraverso il dolore. Ma negli ultimi mesi, gli ordini erano diventati più crudeli, le "necessità" più questionabili, e qualcosa nel profondo del suo cuore militare stava iniziando a ribellarsi.

"La Solar vi aspetta," aggiunse, facendo cenno alle guardie di avanzare, ma il suo tono aveva perso parte della freddezza iniziale. Poi con le braccia conserte li attendeva una figura alta e di bell'aspetto: era Arwan, la Solar inviata per mantenere l'equilibrio magico nel mondo, ora guardia personale di Valerius. Il suo volto, ovale e sinuoso come quello di una statua antica, non lasciava trasparire emozioni, ma quando i suoi occhi si posarono su Kael, una scintilla di tensione s'accese.

4.3 L'incontro con Arwan

Arwan era una figura magnetica e austera, il suo volto scolpito come una statua di alabastro e circondato da una luce mistica che pareva sfumare nell'oscurità circostante. I suoi occhi, di un blu profondo e misterioso, riflettevano una saggezza antica, ma anche una durezza implacabile, come se potessero penetrare l'anima di chiunque la sfidasse. I lineamenti del viso erano raffinati e imperiosi, una bellezza che trasmetteva sia grazia che pericolo.

Arwan era imponente come una statua scolpita dagli dèi stessi, un'incarnazione di luce e ombra fusa in un corpo perfetto. La sua armatura scintillava con bagliori d'oro e rame, una fusione di metalli antichi che sembrava quasi pulsare di energia propria. Sul petto, un medaglione radiante catturava ogni flebile raggio di luce, amplificandolo in un bagliore accecante, quasi insopportabile allo sguardo. Riusciva a creare globi di luce dal nulla, come se per lei fosse respirare.

I suoi occhi, due fessure dorate quando si adirava e azzurro candido quando era tranquilla , brillavano come se contenessero il fuoco del sole stesso, capaci di trafiggere l'anima di chiunque osasse fissarli troppo a lungo. Da dietro l'elmo, i suoi capelli biondo argentati scendevano come una cascata di luce lunare, avvolgendo le sue spalle e accentuando il contrasto tra la sua bellezza soprannaturale e la sua implacabile forza.

Al suo fianco, un'enorme lancia incisa con simboli antichi riluceva, rivelando il suo lignaggio celeste e il potere inarrestabile che custodiva. Quando parlava, la sua voce risuonava come un tuono soffocato, il suo tono carico di una calma letale che poteva esplodere in qualsiasi momento. Ogni suo movimento era misurato, come quello di un predatore che conosce perfettamente la preda e la propria superiorità. Arwan non era solo una guerriera lucente; era una tempesta silenziosa, pronta a scatenarsi con la furia della luce divina.

La sua armatura era finemente lavorata, ogni dettaglio sembrava risplendere di una luce propria, quasi fosse forgiata da mani divine. Intarsi di rune antiche percorrevano il suo colletto alto, emanando un'aura quasi tangibile di potere arcano, come se contenesse le forze celesti al suo interno. Dietro di lei, una foschia eterea si sollevava, creando una cornice di ombre e stelle, e conferendo alla sua figura un'aura ultraterrena.

Quando Lyra la vide, non sapeva che cosa provare: se un'attrazione primigena o una paura ancestrale. Queste emozioni si fondevano creando una sensazione strana sulla pelle e sul palato.

Mentre Kael avanzava verso Arwan, gli occhi si abituarono lentamente all'oscurità che riempiva la sala. La luce delle poche candele accese pareva respinta dalle pareti, avvolgendo tutto in un'ombra cupa e pesante. L'aria era pregna di un freddo innaturale, quasi come se ogni pietra della città di Valerius fosse pervasa dalla sfiducia e dall'ostilità che il regno nutriva nei confronti di chiunque fosse considerato un nemico. Le guardie immobili sembravano statue viventi, i loro sguardi fissati su Kael come lame invisibili. Il silenzio era così intenso che ogni passo e ogni respiro apparivano amplificati, quasi soffocanti.

"Kael," disse Arwan con tono minaccioso tanto che l'intensità della sua voce sembrava riempire l'aria attorno a loro. "Come osi tornare qui dopo tutto quello che hai fatto?"

Kael mantenne il suo sguardo impassibile, fissando la Solar con calma. "Non sono qui per scelta, Arwan, ma per necessità. La situazione è grave, e l'aiuto di Valerius potrebbe essere l'unica speranza per fermare ciò che sta per accadere."

Arwan sorrise beffarda, un lampo di disprezzo nei suoi occhi in un attimo si teletrasportò vicino a Kael e lo prese per il collo. "E pensi che Valerius ti concederà udienza dopo il tuo tradimento? Hai avuto già la fortuna di non essere già stato impiccato per tradimento, Kael."

Kael visibilmente stordito e in mancanza d'aria bofonchiò " Quale tradimento? Il mio passato non si è mai macchiato di questa accusa".

Arwan tuonò con una voce così forte che le candele vicino a lei si spensero. Buttò Kael come se fosse un pupazzo sul pavimento. Si teletrasportò dinuovo nella posizione in cui era prima dell'attacco. Materializzò un sacco nero e lo buttò ai piedi di Kael.

" Chi ha portato questo sacco di pulci dentro la città del grande Valerius?" Ringhiò.

Lyra, che aveva ascoltato in silenzio, non poté trattenere la sua sorpresa, prese il sacco e stracciò il primo strato di tessuto. Dentro c'era Eldric stordito e imbavagliato. Chissà se prima di essere catturato ha incontrato Invictus, pensò tra sè e sè.

Kael si rialzò da terra, fece un respiro profondo, ma il suo sguardo non lasciava trasparire nulla. " Questo cane si chiama Eldric si faceva parte del nostro gruppo ma le sue azioni non hanno nulla che mi riguardi. Siamo qui per fermare Thaor, questo è molto più urgente di qualsiasi idiota che cerca di entrare a Lorkan senza il benestare del Maestro."

"Sei un folle," ribatté Arwan, scuotendo la testa. " Il re non ha alcun motivo per fidarsi di te. Hai messo tutti in pericolo dinuovo! Dimmi un motivo perché non dovrei scuoiarti vivo seduta stante."

Lyra cercò di placare l'ira di Arwan, cercando di far leva sulla sua rigidità morale e obbedienza che la Solar deve a Valerius " Pensaci, e se uccidendoci condannassi il tuo re alla morte? Sei pronta ad avere questo peso sulla coscienza?"

Arwan osservò la scena, e non controllandosi urlò " Come osi mettere in dubbio la mia lealtà verso il maestro! Ora morirai per la luce di Arkan!"

Improvvisamente, un mormorio profondo attraversò la sala. Le guardie, che fino a quel momento erano rimaste immobili, inclinarono lievemente la testa come se ascoltassero una voce segreta. Arwan avvertì un brivido lungo la schiena quando, all'unisono, tutte le guardie pronunciarono con una voce cavernosa e spettrale: "Ora basta, Arwan, falli entrare!" Il suono sembrava provenire da un luogo distante, echeggiando con una risonanza che riempiva l'aria come una minaccia invisibile. Le fiaccole tremolarono leggermente, come se il potere delle parole le avesse smosse. La stanza parve gelarsi di colpo, e ogni respiro si fece più pesante, come se una forza sovrannaturale permeasse lo spazio.

Arwan con uno sguardo imperscrutabile, annuì lentamente e poi si inginocchiò. " Capisco. Maestro " Poi si ritirò su e disse " Molto bene. Entrate, a vostro rischio e pericolo. Ogni vostro gesto sarà giudicato. Un passo falso, e non avrete alcuna possibilità di uscirne vivi"

Con le mani a mimare una lama tagliente aggiunse "e poi Kael sono proprio curiosa questa volta quale pezzo il re ti staccherà."

Kael non disse nulla, ma guardò dritto invitando gli altri a seguirlo. Raccolse Eldric da terra e lo prese a schiaffi finché non si svegliò. La squadra era pronta a entrare.  

4.4 L'udienza con Re Valerius

Le porte del palazzo vennero aperte dalle guardie che li fecero passare dopo che Arwan diede l'autorizzazione. Eldric, ancora scosso, barcollava da una parte all'altra. Ancora non capiva cosa gli fosse successo. Un maleficio oscuro: si ricordava solo un'ombra che piombava dall'alto. Poi il buio.

Ora, come sotto effetto di una strana droga, sentiva una voce sussurrante riaffiorare, come un eco lontano: "Non sei pronto". Scrollò la testa, cercando di ignorarla, ma il tremito nelle mani lo tradiva.

Non era solo il tremore a tradirlo. Eldric sentiva qualcosa di oscuro dentro di sé, un filo invisibile che sembrava tirarlo verso Valerius. La voce continuava, più insistente: "Arrenditi. Non puoi vincere." Si passò una mano sulla fronte, ma il sudore non alleviò il senso di oppressione.

Poi, un'immagine improvvisa: Valerius che si ergeva sopra di lui, come un dio oscuro. Eldric si fermò, barcollando, gli occhi spalancati. Non era reale, o forse sì? "No," sussurrò, ma le parole gli morirono in gola.

"Tutto bene?" chiese Lyra, accorgendosi del suo stato. Eldric scosse la testa, cercando di riprendere il controllo. "Sto bene," mentì, ma dentro di sé sentiva il maleficio affondare sempre più a fondo. Come poteva affrontare Thaor se non riusciva nemmeno a liberarsi di questo peso?"

l'ingresso del palazzo era immenso e pieno di luci. All'interno dieci corridoi portavano chissà in quali luoghi, Arwan ne indicò uno davvero lungo coperto di marmo bianco, illuminato da luci soffuse che provenivano da torce incastonate nelle pareti. Ovunque c'erano guardie, i volti inespressivi, come se fossero solo statue di carne e ossa, così tante e così immobili che sembravano quadri.

Attraversarono il corridoio in un silenzio assoluto, il rumore dei loro passi che echeggiava tra le mura. Alla fine del percorso, si apriva una sala enorme, ornata da drappeggi color porpora e decorata con simboli arcani. Al centro della sala, seduto su un trono di pietra e marmo pregiato, c'era Re Valerius.

I suoi occhi freddi e calcolatori si posarono sul gruppo, e un sorriso appena percettibile si disegnò sulle sue labbra sottili. "Benvenuti a Lorkan," disse con una voce morbida ma autoritaria, che sembrava echeggiare nella sala.

"Sono curioso di sapere cosa vi porta qui in un momento così... interessante."

Kael avanzò di un passo,mantenendo lo sguardo fisso sul re, di colpo come posseduto si inginocchiò in un gesto malsano e innaturale.

Valerius ridendo disse " Kael mi raccomando le consuetudini. Mostra rispetto".

Kael esclamò " Si sire... siamo qui per discutere del futuro di Aldarion. Thaor ha rubato uno dei Cristalli Eterni e sta risvegliando forze che nessuno può controllare."

Valerius si adagiò sul trono e inclinò leggermente la testa, giocando con un anello magico che brillava sul suo dito. "Thaor chi? E perché dovrei preoccuparmene?" Un sorriso freddo e cupo attraversò il suo volto.

"Il mio regno è immune al caos. Qui, la magia è sotto il mio controllo. Quando tutto sarà crollato, Lorkan resterà intatta e tu Kael stai rubando il mio tempo con queste sciocchezze! Lo sai che ai ladri vengono tagliate le mani? Tu stavolta quale parte vuoi perdere?" Un ghigno acido comparve sul suo volto.

Kael lo guardò incredulo, serrò i pugni, ma cercò di mantenere la calma. "Sire, è la tigre mannara delle leggende! Se Thaor distrugge tutto, anche Lorkan cadrà. Non puoi pensare di essere al sicuro per sempre."

Valerius rise sommessamente. "allora tutti gli anni che hai passato a servirmi non ti sono serviti a nulla! Io sono il re di ogni magia! Nessuno può farmi del male" continuò a ridere, una risata che risuonava come il frantumarsi di vetri nell'aria gelida della sala. "La tigre mannara, ahaha! Che fandonie! Sanno tutti che non esiste, è solo una favola per spaventare i bambini. Abbiamo visto lupi mannari, certo, ma tigri mannare? La natura di una tigre non può essere corrotta dalla carne."

Il suo sguardo diventò improvvisamente più serio. "E anche se fosse reale... Thaor non è il problema, Kael. Il vero problema è chi cerca di mantenere l'equilibrio, chi resiste al cambiamento. Io, invece, accolgo il caos. Porta opportunità. Solo i più forti sopravvivranno... e quando tutto sarà crollato, chi avrà saputo sfruttare il caos regnerà su ciò che resta."

Le parole di Valerius fecero rabbrividire Lyra. Non riusciva a credere alla freddezza con cui parlava, alla sua totale indifferenza per la distruzione che stava dilagando. "Non vuoi fermare Thaor... vuoi usarlo," mormorò, cercando di nascondere il disgusto. "Vuoi sfruttare il caos per consolidare il tuo potere. Ma ti rendi conto di cosa potrebbe portare? Potrebbe significare la fine di tutto."

Valerius annuì lentamente, come se le sue parole confermassero soltanto quello che aveva già deciso. "Esatto. Thaor farà il lavoro sporco. Io mi occuperò di raccogliere ciò che resta."

Arwan, che fino a quel momento era rimasto in silenzio, si mise in mezzo tra Valerius e la squadra. La sua presenza era carica di un'aura luminosa che sembrava intensificarsi, e il suo sguardo, fisso su Kael, si era fatto tagliente. "Questo è ciò che il padrone ha profetizzato," disse in tono acceso, "ora potete andare. La vostra presenza qui non è gradita. Kael tu rimarrai qui o almeno una parte di te lo farà".

Eldric, però, non aveva intenzione di cedere così facilmente. Ripresosi appena fissò Arwan con uno sguardo di sfida. "Nessuno andrà via di qui finché non saprò come combattere Thaor," disse con fermezza. " Non me ne frega niente di cosa farete a questo lurido individuo o a me, ma io devo sapere! Re Valerius, se non vuoi partecipare attivamente, almeno permettimi di parlare con un tuo suddito. Il suo nome è Invictus. È un mio caro amico."

Valerius sorrise, un sorriso minaccioso e beffardo. " Tu entri in casa mia senza avvertire, tenti di strapparmi ciò che è mio e pretendi anche qualcosa? E perché mai dovrei aiutarti? Cosa ci guadagno io? Perché dovrei fare tutto questo?"

Kael tentò di mantenere la calma. "Lascia che ci parli io," disse a Eldric, avanzando di un passo verso il re. "Sire..."

Eldric si mosse bruscamente, afferrando Kael per la spalla e costringendolo a voltarsi. "Levati ci parlo io con il Re che tu sei un buono a nulla! Mi hai già trascinato in questo piano fallimentare e guarda dove siamo finiti! Dovevi ascoltarmi, ma no, tu dovevi fare tutto a modo tuo!"

Valerius divertito si entusiasmò per la scena. Adorava i litigi.

Kael serrò la mascella, scrollandosi di dosso la mano di Eldric. "Tu hai scelto di andartene, Eldric! E guarda cosa ti è successo: catturato come un novellino! Hai idea di quanto siamo vicini al disastro? Non c'è tempo per le tue accuse."

"Catturato perché non avevo la minima idea che fossimo già sotto l'influenza della magia di Valerius!" ribatté Eldric, la voce piena di rabbia. "Mi hai messo in una posizione in cui non potevo vincere. Se ci avessi detto la verità"

"Quale verità?" lo interruppe Kael, le mani strette a pugno. "Che non avevo altre opzioni? Che questo era l'unico modo per arrivare a Invictus? Te l'avevo detto! Non dovevi andartene, Eldric. Sei stato tu a mettere in pericolo il piano."

Lyra intervenne, con il tono di chi ne aveva abbastanza. "Basta! Entrambi avete sbagliato. Kael, il tuo piano non era perfetto. Eldric, la tua impulsività ha peggiorato le cose. Ma ora non importa! Siamo qui e dobbiamo lavorare insieme!..."

Ma prima che Lyra potesse finire il suo discorso, un suono lontano cominciò a risuonare nell'aria: un battito lento e profondo che sembrava provenire dalle viscere della terra. Le mura del palazzo tremarono leggermente, come se qualcosa di antico e potente si stesse risvegliando.

Arwan alzò lo sguardo, un sorriso sinistro che si spalancava sul suo volto come se stesse aspettando quel momento da molto tempo. "Oh sì, finalmente!" esclamò, la voce intrisa di un entusiasmo malsano. "Adesso inizia il vero spettacolo. Ora il caos si mostrerà in tutta la sua potenza!"

Lyra, Kael ed Eldric si scambiarono sguardi preoccupati. Quel suono profondo, che continuava a rimbombare come un battito cardiaco sotterraneo, stava crescendo in intensità, come se l'intera struttura del palazzo rispondesse a un richiamo sinistro. Perfino le guardie, immobili come statue fino a un attimo prima, si scambiarono sguardi incerti, visibilmente preoccupate.

Kael si rivolse a Valerius, con una fiamma di determinazione negli occhi. "Sire, se c'è mai stato un momento per unire le forze, è questo. Thaor sta avanzando, e ciò che hai creato qui non resisterà a lungo contro una forza di quel genere. Ti chiedo di darci il permesso di parlare con Invictus. Lui potrebbe sapere come fermare questa minaccia."

Valerius non sembrava turbato. Al contrario, il suo sorriso si fece ancora più gelido. "Thaor? Che Thaor venga pure. Lasciamo che il caos si riversi nel mondo; il mio regno è pronto a trasformare ogni difficoltà in vantaggio."

"Questa non è una semplice difficoltà! Brutto pazzo!" ribatté Eldric, il tono alzandosi mentre l'angoscia cresceva nel suo cuore. " Thaor potrebbe distruggere tutto. Non possiamo permetterci di perdere altro tempo!"

In quel momento, un'enorme scossa fece tremare il pavimento sotto i loro piedi. La luce delle torce tremolò, e una crepa sottile cominciò a formarsi lungo una delle pareti di marmo del palazzo.

Il battito sotterraneo crebbe, trasformandosi in un rombo assordante. Le pareti tremavano come se stessero per implodere, e una colonna di marmo cadde, frantumandosi in mille schegge. L'aria stessa sembrava caricarsi di energia maligna, un odore acre che bruciava la gola.

Valerius e Arwan osservarono il fenomeno senza battere ciglio, quasi come se l'evento li stesse divertendo. Ma gli altri percepirono che qualcosa di molto più grande e terribile stava per arrivare.

nota 04:

----- Lorkan, il Regno del Silenzio -----

Tra creste di pietra e nebbie rarefatte,
il sentiero di Lorkan s'intreccia alle strade disfatte.
Lyra e Kael con Eldric al fianco,
avanzano muti, il destino è nel branco.

Mura bianche si ergono, spettri di marmo,
sotto il cielo plumbeo, un mondo tutt'altro che calmo.
Case in fiamme, vite spezzate,
sulle vie tortuose, anime dannate.

"Khra'drix", sussurra Kael con voce affilata,
mostro di caos dalla terra chiamata.
Un soffio lo evitano, il gruppo sospira,
ma il pericolo intorno non si ritira.

"Valerius," mormora Kael, lo sguardo severo,
"qui magia e controllo si fondono davvero.
Ogni respiro, ogni passo, un filo intrecciato,
al volere di un re, del potere incantato."

Eldric risponde con furia e rancore,
"Quel re non è altro che un manipolatore.


La città li accoglie con torce tremanti,
marmi incisi, simboli inquietanti.
Ogni ombra trattiene un segreto profondo,
in Lorkan si camba, diventi sfondo.

Valerius ride dal trono glaciale,
"Il caos è un'arma, il resto è banale.
Voi siete pedine, io muovo il gioco,
ogni vostro passo è cenere e fuoco."

Il battito oscuro della terra si alza,
le mura tremano, il pericolo incalza.
Lyra osserva quel regno di gelo,
mentre il futuro si tinge di un nero velo.

"Lorkan non è rifugio né casa,
qui il tempo si ferma, il destino si sfasa.
Ma se questa è la via, avanti cammino,
con luce o con ombra, troverò il destino."

puoi trovare la canzone composta per il secondo capitolo su YouTube digitando nella barra di ricerca:

D.R. music - AETHERNITAS cap.4